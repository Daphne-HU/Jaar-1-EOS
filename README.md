# V1EOS-practica
Deze repository (repo) bevat de materialen voor de practica voor het vak Embedded Operating Systems. Je kunt dit repository *forken* (je eigen versie maken) via de fork-knop bovenin. Hiervoor moet je een GitLab account aanmaken, als je deze nog niet hebt. Deze zal je in toekomstige vakken vaker kunnen gebruiken, en uiteindelijk kan je hier een portfolio als developer opbouwen. Na het forken is er een kopie van deze repo onder je eigen account gemaakt. Voor de programmeer-practica (Shell Scripting en OS-Level Development) zul je hier je eigen code opzetten; voor nu beginnen we met het eerste practicum - de Linux Scavenger Hunt.

De eerste stap om Git te gebruiken is het maken van een lokale kopie, een zogenaamde *clone*. Open een terminal op je Linux-machine en type `git clone https://gitlab.com/[USERNAME]/v1eos-practica`, waarbij je `[USERNAME]` door je eigen username vervangt. Je kunt nu met `cd v1eos-practica` naar je net gemaakte lokale repo gaan. Begin nu met het [eerste practicum](scavenger_hunt/README.md).
